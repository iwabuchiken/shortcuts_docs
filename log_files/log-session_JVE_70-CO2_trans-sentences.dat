Na tyłach Muzeum Ziemi Lubuskiej trwają prace remontowo-budowlane, mające na celu rozbudowę muzeum. Koparka natrafiła w pewnym momencie na duży, okrągły przedmiot i robotnicy myśleli, że to kamień, ale archeolog był innego zdania i nakazał wstrzymać prace. Po kilkukrotnym umyciu czarna bryła stała się jaśniejsza, a spod warstwy ziemi zaczęły wyłaniać się kontury oczu, uszu i ust, a nawet odłupany nos. To była głowa jednego z trzech czerwonoarmistów z Pomnika Wdzięczności (zwany też pomnikiem Bohaterów Armii Radzieckiej).
